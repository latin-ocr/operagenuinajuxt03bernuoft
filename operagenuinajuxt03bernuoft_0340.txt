330

mea. Verum hoe quoque alteri servabo
principio , nec brevitate arctabo ea quae
diligentiam desiderantia sunt ; ne forte
et de hoc reus inveniar, si quo minus
vos inveniamini in hac parte aediticati
ad intelligentiam et amorem Sponsi
Ecclesiae Jesu Christi Domini-nostri ,qui
est super omnia Deus benedictus in
saecula , amen.

SERMO LVI.

Quod peccata et vitia sunt tamquam parietes ‚
mediantes inter Deum et peccatorem.

1. Εη ipse stat post parietem, respz‘cz’ens
per fenestras, prospiciens per cancellos.
Secundum litteram quidem videtur di-
cere, quia is qui cum saltibus adven-
tare prospiciebatur ‚ appropiasset usque
ad contubernium sponsae , et stans post
parietem curiosius introspiceret per
fenestras et rimas, et verecunde non
praesumeret sese ingerere. Secundum
spiritum autem appropiasse quidem
nihilominus intelligitur, sed aliter, ita
sane quemadmodum et a coelesti sponso
agi oportuit, eta SpIritu sancto dici.
Nil quippe quod vel auctorem dedeceat,
vel narratorem, verus et spiritualis
intellectus admittet. Ergo appropiavit
parieti, cum adliaesit carni. Caro paries
cst : etappropiatio Sponsi , Verbi incar-
natio. Porro cancellos et fenestras per
quas respicere perhibetur, sensus (ut
opinor) carnis, et humanos dicit affec·
tus , per quos experimentum cepit om-
nium humanarum necessitatum. Deni-
que languores nostros ipse tulit, et
dolores nostros ipse portavit. Humanis
ergo affectionibus sensibusque corpo-
reis pro foraminibus usus est et fenes—
tris , ut miserias hominum homo factus
experimento sciret, et misericors fie-
ret. Sciebat et ante, sed aliter. Sciebat
(lenique virtutem obediendi ipse Do-
minus virtutum, et tamen, teste Apo-
stoIo, didicit ex his quae passus est,
obedientiam. In hunc modum ct mise-
ricordiam didicit, etsi misericordia
Domini ab aeterno. Docet hoc quoque
idem gentium Doctor, ubi eum asserit
tentatum per omnia pro similitudine
absque peccato, ut misericors ficret.

S. BERNARm ABBATIS

Videsne factum esse quod erat , et quod
noverat didicisse, et sibi apud nos quae-
sisse rimas et fenestras, per quas cala—
mitates nostras diligentius exploraret?
Tot autem in nostro ruinoso et pleno
rimarum pariete invenit foramina , quot
nostrae infirmitatis et corruptionis iu
suo corpore sensit experimenta.

2. Sic itaque sponsus post parietem
stans, et per fenestras et cancellos re-
spiciens erat. Et bene stans, quia solus
revera in carne stetit, qui carnis pee-
catum non sensit. Possumus et hoc fi-
deliter sapere , quia stetit per divinita-
tis potentiam , qui per carnis infirmi-
tatem occubuit, dicente ipso : Spiritus
quidem promptus cst , caro autem insir-
ma. Ego autem puto etiam illud huic
sententiae suffragari, quod sanctus Da-
vid in hoc mysterio, utpote Prophe-
ta Domini, et prophetans, de Domino
loquebatur3 et quidem Moysen loquens ,
sed Dominum intuens. Ipse enim verus
est Moyses , qui vere per aquam venit,
et non in aqua tantum, sed in aqua et
sanguine. Aititaque memoratus Prophe-
ta: Dixit ut disperderet eos, (Patrem
siquidem loquebatur) sz'nonMoyses elec-
tus ejus stetisset in confractione in con-
spectu ejus, ut averteret iram ejus, ne
disperderet eos. Quonam mod0‚ quaeso ‚
Moyses stetit in confractione‘3Quemad-
modum , inquam , aut stetit ‚ si contrac-
tus est 3 aut si stetit, quomodo confractus
est? At ego tibi ostendo, si vis, qui
vere stetit in confractione. Ego alium
novi neminem qui hoc potuerit,nisi
Dominum meum Jesum, qui certe in
morte vivebat, qui corpore fractus in
cruce, divinitate stabat cum Patre; in
uno nobiscum supplicans, in altero
cum Patre propitians. Et stabat post
parietem, dum, quod jacebat in illo,
manifestum erat in carne3 et quod
stabat in ipso , quasi post carnem late-
bat3 sane unus idemque homo manifes-
tus, et Deus absconditus.

5. Sed et unicuique nostrum, qui dc-
sidcramus adventum ipsius‚put0 illum
nihilominus post parietem stare, dum
corpus hoc nostrum , quod certe peccati
est, abscondat interim nobis faciem
eju52et praesentiam intercludat‘ Deni-÷

